Kadet,

We hebben een probleem: Ergens in Nederland is een drone van de vijand actief. We hebben een datadump gemaakt van de output van alle sensoren 
die we op het moment waarop we vermoeden dat de drone rondvloog beschikbaar hadden, maar kunnen hem in alle 1000 detecties niet terugvinden. 
Het probleem? De drone heeft waarschijnlijk een pakketje met gestolen, topgeheime informatie opgepikt. We moeten de drone vinden en alleen 
jullie hebben de skills en authorisatie om dat te doen. 

De sensoren zijn geprogrammeerd om extra oormerk voor Nederlandse signaturen te ontvangen: je kunt zien of de drone in Nederland vloog toen de sensor het signaal ontving.
De uitdaging? We hebben alle drones die in Nederland vlogen gecheckt. Geen ervan bleek een match met onze database van verdachte drones. 
Er kan maar één verklaring zijn hiervoor: De drone maskeert zijn signaal en deed alsof het buiten Nederland vloog.

Kunnen jullie het drone-ID-nummer (ID_num) vinden van de drone die doet alsof het buiten Nederland vliegt? 

In de data vind je vijf kolommen:
ID_num: Het identificatienummer van de drone (een integer tussen de 120000 en 660000)
Longitude: Lengtegraden (X)
Latitude: Breedtegraden (Y) 
Samen vormen deze de locatie van de drone. Deze staan in Mercator (EPSG: 4326) geprojecteerd
Height_Above_Ground_Level: De hoogte waarop de drone vloog t.o.v. de grond in meters
Inside_NL: Een Boolean-variabele die in True/False(1/0) opgeslagen staat. Deze variabele geeft aan of de drone binnen de Nederlandse grenzen vloog. 

We proberen jullie zoveel mogelijk bronnen te geven om de drone zo snel mogelijk te vinden, dus hebben we een geojson-bestand meegegeven. Dat bestand bevat een 
polygon van het gehele gebied dat binnen de Nederlandse grenzen valt, inclusief maritieme grenzen (m.u.v. de bijzondere gemeentes). Misschien helpt het jullie.

Veel succes, onderzoekers. We rekenen op jullie!

Central Command