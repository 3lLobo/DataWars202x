Kadet,

Er is data uit onze bronsystemen gelekt naar de tegenstander. We zijn direct begonnen met een onderzoek. De conclusie ervan verbeterde de sfeer hier bij HQ bepaald niet: het blijkt dat er een infiltrant is geweest die de data heeft weten te bemachtigen door de personeelsdatabase te hacken en een profiel te injecteren in één van de tabellen in het systeem om toegang te krijgen. Daarna heeft hij de gehele database verwijderd!

We zijn meteen aan de slag gegaan om de infiltrant te vinden en konden een deel van de data nog redden: twee recente dumps van tabellen met data science teams uit de database. De eerste (overzicht_DS_teamleden.csv) bestaat uit bijna alle data science teams waarmee we binnen en buiten deze organisatie werken. Daarin konden we de sporen terugvinden van verdacht netwerk-verkeer. Van 12 van de 2344 profielen weten we nu voldoende om zeker te zijn dat ze door de infiltrant geinjecteerd waren in de database. De infiltrant heeft een verdeel-en-heers strategie toegepast tot diegene een profiel had waarmee de data kon worden gestolen. Van de profielen in de tweede tabel weten we helaas weinig. Maar de infiltrant heeft een fout gemaakt. 

De tweede tabel (DS_SECRET.csv) bevat profielen die in een afgesloten omgeving zijn aangemaakt, daarvoor moet iemand zich apart aanmelden door een kopie van hun paspoort in te leveren: een potentiële aanwijzing! Helaas staan er 100 mensen in deze tabel. We hebben jullie hulp nodig om het werknemer-ID-nummer van het profiel van de infiltrant op te sporen. 

Schrijf een algoritme dat patronen uit overzicht_DS_teamleden.csv kan herkenen om de infiltrant in de tweede tabel te vinden. Door de manier waarop de aanmelding werkt, kan de infiltrant maar één profiel aangemaakt hebben in de tweede tabel. 

Het label waarmee je de aangemaakt profielen kunt herkennen in overzicht_DS_teamleden.csv heet "verdacht_gedrag". Deze is "False" in alle behalve de 12 verdachten profielen; deze hebben elk de waarde "True" gekregen. 

Beide tabellen zijn verder gelijk en bevatten de volgende variabelen:
- werknemer_ID: Het ID-nummer dat we uiteindelijk van jullie nodig hebben (integer)
- functie: De functie van de persoon in kwestie in de DS-teams (string)
- jaren_in_dienst: Het aantal jaren waarin de persoon in kwestie in dienst is bij de organisatie (integer)
- leeftijd: In jaren (integer)
- opleiding: Hoogst genoten opleiding (string)
- communicatievaardigheid: Bij indienstreding heeft iedereen die geassocieerd is aan onze organisatie een survey gedaan waarin hun communicatievaardigheid gemeten wordt op een schaal van 0 (laagste score) t/m 10 (hoogste) (float)
- expertise: Het domein waarin de persoon in kwestie gespecialiseerd is. (string)
- niveau_veiligheidsonderzoek: A, B of C classificering, waarbij A toegang tot de hoogst gerubriceerde informatie biedt; C de laagst (string)

Vind de infiltrant, onderzoekers. We rekenen op jullie! Het antwoord op deze vraag is het werknemer_ID van de indringer.

~ S.