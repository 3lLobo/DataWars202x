Kadet,

Onze operators hebben de locatie van het ruimteprojectiel dankzij jullie hulp kunnen vinden! We zijn er inmiddels achter
dat het gaat om een vijandig ruimteprojectiel dat met enorme snelheid op ons af komt. We zijn voornemens het voorwerp
te onderscheppen met ons eigen afweersysteem, en er een raket naartoe te schieten. We hebben alleen moeite om het ideale
pad voor onze raket te berekenen.

Simpelweg een recht pad kiezen is niet haalbaar omdat dan geen rekening gehouden wordt met de locatie van andere voorwerpen
in de ruimte, waarmee onze raket vroegtijdig zou kunnen botsen. Dit zou de raket doen afgaan en ons hele doel verpesten.
Eerder onderzoek naar onze SSA (Space Situational Awareness) heeft een kaart opgeleverd met daarop voor elke locatie de
kans op een botsing tussen onze raket en een ander voorwerp in dat ruimtevak. Het is jullie taak de route te vinden waarbij
de som van de kansen op een botsing geminimaliseerd wordt.

We lichten het toe met een voorbeeld. Bekijk de onderstaande SSA-kaart.
X, 0.23, 0.24, 0.61, 0.98, 0.45
0.05, 0.34, 0.81, 0.84, 0.91, 0.05
0.24, 0.24, 0.25, 0.61, 0.78, 0.81
0.24, 0.01, 0.2, 0.61, 0.70, 0.91
0.4, 0.2, 0.04, 0.05, 0.05, 0.05
0.02, 0.4, 0.05, 0.21, 0.30, 0.60

X is de locatie waar wij ons momenteel bevinden, en dit is dus ook de locatie waar vandaan de raket geschoten zal worden.
In dit coordinatenstelsel bevindt X zich op positie (0,0) --> de 0-de index voor de rijen, en de 0-de index voor de kolommen.

Dankzij jullie uitstekende hulp weten we dat het vijandelijke ruimteprojectiel zich bevindt op locatie (4,4).
Wat is de minst risicovolle route van onze locatie (0,0) naar het vijandelijke ruimteprojectiel (4,4)? Ook bij de 'echte' input is de 
locatie van het vijandelijke ruimteprojectiel (4,4).

Om de route te vinden moeten we eerst weten wat de mogelijke routes zijn vanaf elk punt. In dit geval reizen we niet diagonaal.
Dit houdt in dat je alleen naar boven, onder, rechts of links kunt.  De buurlocaties vanaf (0,0) zijn dus (1,0) en (0,1).

** Uitleg berekenen van het antwoord **
Wanneer je de kortste route van de SSA-kaart hierboven zou berekenen kom je uit op de volgende gegevens:
* Kortste route: [(0, 0), (1, 0), (2, 0), (2, 1), (3, 1), (3, 2), (4, 2), (4, 3), (4, 4)]
* Totale risico-cost: 0.88

Het antwoord op deze vraag vind je door de lengte van de route (hier zijn dit 8 stappen) te vermenigvuldigen met de totale risico-cost (hier is dat 0.88), en daarna af te ronden op gehele getallen. In dit geval is dat 7. Wat is het antwoord op jullie puzzle-input?

Gegroet,

Commander D
Missile Protection Command
