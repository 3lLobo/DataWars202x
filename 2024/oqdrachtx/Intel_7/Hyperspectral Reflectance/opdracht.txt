Kadet!

Haast geboden! We hebben via onze kanalen een geheim bericht onderschept. In dit
bericht werd gesproken over vijf coördinaten waarop een Unidentified Aerial
Phenomenon (UAP) iets vanuit de lucht heeft laten vallen. Gelukkig lagen de vijf
coördinaten redelijk bij elkaar in de buurt, en hebben we een hyperspectrale
satelliet kunnen tasken om een beeld van dit gebied te maken. 

Dit beeld ("input.tif") en de vijf coördinaten ("input.txt") zijn samen jullie
input voor deze opdracht. Het hyperspectrale beeld is in een GeoTIFF-formaat:
het bevat een array met (straling)reflectiewaarden en ook de geocoördinaten van
elke pixel in de afbeelding. Een hyperspectrale satelliet heeft een geavanceerde
sensor waardoor het in 224 verschillende banden licht heeft kunnen opvangen. We
weten uit voorgaand onderzoek dat objecten van UAP's interessante waarden
bevatten in de 90e band. Kunnen jullie achterhalen welke
(straling)reflectiewaarden er op de vijf locaties in de 90e band te vinden
waren? Het antwoord van deze opdracht vind je door de vijf
(straling)reflectiewaarden op te tellen.

Let op: in veel programmeertalen beginnen we met tellen vanaf 0. In dat geval
        zou de 90e band dus de index 89 voorstellen.

Gegroet! 
Generaal Karel Jong