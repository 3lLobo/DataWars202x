Kadet,

We hebben twee jaar geleden een groot aantal Remote Anti-Kinetic
Extra-terrestrial Turbines (RAKET) uitgefaseerd. Nu we aangevallen worden kunnen
we alle middelen gebruiken die we hebben. Gelukkig zijn de RAKETten nog te
vinden op de exo-scrapyard. Bij het uitlezen van de RAKETten blijkt dat ze
voorgeprogrammeerd zijn om naar bepaalde locatie te vliegen en daar te
detoneren. We hebben nu geen tijd om de RAKETten opnieuw te programmeren. Welke
RAKETten kunnen we gebruiken om locatie van de vijand (6, 148) aan te vallen?
Belangrijk om hierbij te bedenken is dat in de RAKET genoeg brandstof past voor
100 voorwaartse tijd epochs (hierover later meer).

Jouw input ("input.txt") bevat de uitgelezen records van de 1.000 RAKETten.
Hieronder een voorbeeld van zo'n record, met een uitleg:

449,130,8,1,4,4,16,SbNEggI

De bovenstaande input kan als volgt geïnterpreteerd worden:
    449 is het y-start-coördinaat
    138 is het x-start-coördinaat
    8 is de y-plus-tijdsdelta
    1 is de y-plus-delta
    4 is de y-minus-tijdsdelta
    4 is de y-minus-delta
    16 is een getal waarvan we het nut nog niet begrijpen
    SbNEggI is een geheim versleuteld bericht

Het afleggen van de route doet de RAKET als volgt (noot: de RAKET heeft genoeg
brandstof voor 100 voorwaartse epochs):

* Zolang de RAKET brandstof heeft zal deze eerst een stap voorwaarts maken,
  daarmee neemt de x-locatie toe met 1.
* Daarna is de RAKET voorgeprogrammeerd elke y-plus-tijdsdelta epochs een
  verandering van y-plus-delta stappen in de richting van y te maken (dit zorgt
  ervoor dat de RAKET naar beneden gaat).
* Daarna is de RAKET voorgeprogrammeerd elke y-minus-tijdsdelta epochs een
  verandering van y-minus-delta stappen in de richting van y te maken (dit zorgt
  ervoor dat de raket omhoog gaat).

Noot: we representeren coordinaten als (y, x).

Het sterrenstelsel heeft een afmeting van 1.000 bij 1.000. Wanneer de RAKET
dreigt hierbuiten te treden wordt deze door de zwarte gaten op magische wijze
getransporteerd naar de andere kant van het sterrenstelsel. Voorbeeld: als de
RAKET zich bevindt op (100, 999) en zou daarna naar (100, 1002) gaan, dan gaat
deze in plaats daarvan naar (100, 2).

Kort voorbeeld:
Startlocatie RAKET: (449, 138)
* Voorwaarts epoch 1:
- RAKET gaat naar (449, 139)
* Voorwaarts epoch 2:
- RAKET gaat naar (449, 140)
* Voorwaarts epoch 3:
- RAKET gaat naar (449, 141)
* Voorwaarts epoch 4:
- RAKET gaat naar (449, 142)
- obv y-minus-tijdsdelta --> RAKET gaat naar (445, 142)
* Voorwaarts epoch 5:
- RAKET gaat naar (445, 143)
* Voorwaarts epoch 6:
- RAKET gaat naar (445, 144)
* Voorwaarts epoch 7:
- RAKET gaat naar (445, 145)
* Voorwaarts epoch 8:
- RAKET gaat naar (445, 146)
- obv y-plus-tijdsdelta --> RAKET gaat naar (446, 146)
- obv y-minus-tijdsdelta --> RAKET gaat naar (442, 146)

enzovoort, totdat de RAKET alle 100 brandstofstappen opgemaakt heeft.

Jullie taak is het om te berekenen welke van de RAKETten na 100 brandstofstappen
exact de locatie (6, 148) bereikt. De RAKETten die aan dit criterium voldoen
noteer je. Nu is het zaak de geheime versleutelde berichten te kraken. Wij weten
ook niet hoe dit moet. Misschien kan het geheime getal na het geheime bericht
nog ergens bij helpen?

Om het antwoord op deze opdracht te vinden moet je de gedecodeerde berichten van
de nuttige RAKETten achter elkaar plakken (zonder spaties).

Hoogachtend,

Commander S
Offensive Air Support Unit