Kadet!

De langdurige oorlog met de duistere krachten van het Sith-rijk begint zijn
uitwerking te krijgen op de wapenvoorraad. Samen met Jedi-generaal Kyra Talon
sta je voor een zware taak: jullie moeten zo snel mogelijk een nieuwe
wapenfabriek bouwen om de Republiek te versterken tegen de oprukkende
Sith-troepen. 

====

Je start met het samenstellen van een klein team van technici om in beraad te
gaan over de gewenste locatie voor de nieuwe wapenfabriek. Daarbij heeft
Jedi-generaal Kyra Talon vanuit de Jedi-raad het nadrukkelijke bevel meegekregen
om de wapenfabriek te bouwen in één van de grote steden binnen het meest
beschermde gebied van de Inner Rim. De steden zijn genummerd: 1 t/m 30. Het
netwerk aan mogelijke steden en de bijbehorende infrastructuur is jullie
toevertrouwd, en beschikbaar in de bijlage ("edgelist.txt"). Deze bijlage bevat
een zogeheten 'edgelist' die aangeeft tussen welke steden veilige
(twee-richting) routes bestaan inclusief de bijbehorende afstanden. Zodra de
nieuwe wapens van de productielijn rollen, is de Republiek gebaat bij een zo
snel mogelijke distributie van de wapens over de veilige routes. Met dat doel
voor ogen zoeken jullie naar de stad waarmee de minste afstand afgelegd hoeft te
worden om alle andere steden te kunnen bereiken. 

In de edgelist vind je de volgende datapunten per regel: stad van oorsprong
verbonden stad {"afstand": afstand tussen de oorsprong en de verbonden stad}.
Een route tussen stad 1 en 2 met een afstand van 5 zou dus als volgt eruit zien
zijn: 1 2 {"afstand": 5}.

Let op: hierbij is de beperking opgelegd dat elke levering vanuit de
        wapenfabriek telkens maar 1 bestemming kan hebben. Ofwel voor elke stad
        wordt een apart vrachtschip uitgezonden.

Tip: zonder een technicus met verstand van 'graaftheorie' wordt dit een lastige opgave.

====

Heb je de beste locatie gevonden? Voer dan het nummer in van deze stad.