Kadet,

Het rebellen R&D-centrum heeft het verzoek ontvangen van onze moedige verkenners
en strijdbare X-Wing-piloten om een Identification & Targeting Assistant (ITA)
te ontwikkelen die kan helpen bij het bestrijden van die verfoeide TIE-fighters!

Jouw missie is om te helpen bij de ontwikkeling en validatie van een prototype,
dit doe je via de Data Science Studio (DSS).

Twee van je teameden beginnen door zich op de aangegeven tijd te melden in de
tactische commandoruimte 0.67 in AC11, een cruciale faciliteit binnen ons
rebellenbolwerk waar geheime operaties en onderzoeksprojecten plaatsvinden. Bij
aankomst identificeer je jezelf met jouw u-nummer, waarna je inlogt in de
beveiligde omgeving. Hierna log je in op jouw DSS, meldt dit, en ontvang je alle
benodigde security clearances om jouw opdracht te voltooien.

Na het inloggen ontvang je een briefing over de technische specificaties en
operationele eisen. Zorg ervoor dat je tijdens de briefing alle informatie
nauwkeurig opneemt en eventuele vragen stelt die je hebt. Deze informatie is
cruciaal voor de vervolg stappen.

Na de briefing kopieer je het ITA, Tie Fighter Fencing Template project. Vanuit
hier werk je verder. De volgende stap is het identificeren, labelen en reviewen
van de resterende TIE-fighters in de trainingsdataset. Dit is essentieel zodat
het systeem ze nauwkeurig kan herkennen en volgen.

Vervolgens valideer je de validatieset. Na succesvolle validatie presenteer je
de resultaten aan de Generaal van Dienst voor evaluatie. Deze presentatie is een
belangrijk moment, omdat het aantoont hoe goed het systeem werkt en hoe het
bijdraagt aan onze gevechtscapaciteiten.

Als laatste stap controleer je het API-endpoint om zeker te zijn dat het correct
communiceert met de ITA en de benodigde data levert aan de piloten in het veld.
Dit zorgt ervoor dat onze X-Wing-piloten real-time informatie hebben tijdens hun
missies tegen de TIE-fighters.

We rekenen op je, kadet. Jouw vaardigheden en inzet zijn van onschatbare waarde
in deze missie. Moge de Force met je zijn.

Gegroet,

BGen L. Sabel