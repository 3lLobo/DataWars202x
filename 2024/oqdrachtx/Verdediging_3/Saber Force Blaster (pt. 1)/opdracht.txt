Beste kadet,

Het is voor ons Jedi-rekrutenprogramma belangrijk om gevechtssimulaties te
kunnen evalueren. We laten regelmatig jonge Padawans tegen elkaar sparren om te
kijken wat hun niveau is. We geven ze een lightsaber (L), een blaster (B) of
vragen hen louter de Force (F) te gebruiken. We zien het volgende:

* Lightsaber verslaat een Blaster, want alle shots kunnen worden afgeweerd;
* Lightsaber verliest van de Force, want een Force-gebruiker kan een
  Lightsaber-gebruiker ontwapenen op korte afstand;
* Force verliest van Blaster, want de Blaster-gebruiker kan op lange afstand de
  Force-gebruiker raken.

Als de gebruikers hetzelfde gebruiken wordt het gelijkspel.

Bijgevoegd is een wedstrijdverslag van 10.000 sparsessies van twee Padawans. Hoe
vaak heeft speler 1 verloren, gelijkgespeeld en gewonnen? Zet de getallen achter
elkaar. Als voorbeeld: 50 keer verliezen, 13 keer gelijkspelen en 3 keer winnen
wordt 50133.