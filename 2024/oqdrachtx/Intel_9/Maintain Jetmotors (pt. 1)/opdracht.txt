Kadet,

Door de vele intergalactische verplaatsingen van onze vloot, zijn onze
ruimtevaartuigen onderhevig aan slijtage.  In het bijzonder is regelmatig
onderhoud van jetmotoren essentieel om de inzetbaarheid van onze
ruimtevaartuigen te kunnen garanderen. Om de impact op de kosten en operationele
inzet te minimaliseren, is het belangrijk om dit onderhoud op het juiste moment
uit te voeren. Te vroeg onderhoud zorgt voor onnodige kosten; bij te laat
onderhoud zal er gegarandeerd falen optreden, waardoor onze manschappen de rest
van hun (observeerbare) leven tot veroordeeld zullen zijn een vrije val in een
zwart gat.

Om een beter begrip te krijgen van het slijtagegedrag heeft onze technische
dienst de sensoren van een 100-tal defecte jetmotoren uitgelezen, zie de data in
"input.txt". De dataset bevat meerdere regels vluchtdata per motor, 1 regel per
vlucht (tijdstap) tot aan het falen van de jetmotor. De laatste regel voor elke
motor is dus de laatste vlucht voor falen.

De data bestaat uit 
- een ID voor de jetmotor
- een tijdseenheid (vluchten)
- een 3-tal operationele instellingen:
  ['Operational setting 1','Operational setting 2','Operational setting 3']
- sensordata van een aantal (21 om precies te zijn) verschillende sensoren per
  tijdstap:
  ['T2','T24','T30','T50','P2','P15','P30','Nf','Nc','epr','Ps30','phi','NRf','NRc','BPR','farB','htBleed','NF_dmd','PCNfR_dmd','W31','W32']

Aan jou de taak om deze data uit te pluizen.

Intergalactische communicatie (tussen de ruimtevaartuigen en de technische) laat
geen grote datastromen toe, dus om het dataverkeer naar de ruimtevaartuigen te
kunnen beperken, wil de technische dienst weten welke sensoren geen relevante
informatie bevatten om jetmotor falen te kunnen voorspellen. Zoek uit welke
sensoren dit zijn!

Let op: het antwoord op deze vraag zijn de 12 sensoren die WEL nuttig zijn om
het jetmotor-falen te kunnen voorspellen. Stel dat je erachter komt dat de
volgende sensoren van belang zijn, dan noteer je het antwoord als volgt:
'T2','T24','T30','T50','P2','P15','P30','Nf','Nc','epr','Ps30','phi'.

Hint: om erachter te komen welke sensoren voorspellend kunnen zijn voor het
      jetmotor falen, kun je bijvoorbeeld kijken naar de spreiding in de waarden
      van de sensoren, maar ook of de dezelfde sensor zich vergelijkbaar
      gedraagt bij de verschillende jetmotoren.

Groet,
Commandant X